---
layout: default
---
# ನಾಟ್ಯಶಾಸ್ತ್ರ ಅಧ್ಯಾಯ ೩೩ 

## ಭರತಮುನಿಪ್ರಣೀತಂ ನಾಟ್ಯಶಾಸ್ತ್ರಮ್

### ಅಥ ತ್ರಯಸ್ತ್ರಿಂಶೋಽಧ್ಯಾಯಃ । 

ಗುಣಾತ್ ಪ್ರವರ್ತತೇ ಗಾನಂ ದೋಷಂ ಚೈವ ನಿರಸ್ಯತೇ ।<br/>
ತಸ್ಮಾದ್ಯತ್ನೇನ ವಿಜ್ಞೇಯೌ ಗುಣದೋಷೌ ಸಮಾಸತಃ ॥೧ ॥

ಗಾತಾ ಪ್ರತ್ಯಗ್ರವಯಾಃ ಸ್ನಿಗ್ಧೋ ಮಧುರಸ್ವರೋಪಚಿತಕಂಠಃ ।<br/>
ಲಯತಾಲಕಲಾಪಾತಪ್ರಮಾಣಯೋಗೇಷು ತತ್ತ್ವಜ್ಞಃ ॥೨ ॥

ರೂಪಗುಣಕಾಂತಿಯುಕ್ತಾ ಮಾಧುರ್ಯೋಪೇತಸತ್ವಸಂಪನ್ನಾಃ ।<br/>
ಪೇಶಲಮಧುರಸ್ನಿಗ್ಧಾನುನಾದಿಸಮರಕ್ತ ಗುರು (ಶುಭ) ಕಂಠಾಃ ॥೩
ಸುವಿಹಿತಗಮಕವಿಧಾಯಿನ್ಯೋಽಕ್ಷೋಭ್ಯೋ(ಭ್ಯಾಸ್)ತಾಲಲಯಕುಶಲಾಃ ।<br/>
ಆತೋದ್ಯಾರ್ಪಿತಕರಣಾ ವಿಜ್ಞೇಯಾ ಗಾಯಿಕಾಃ ಶ್ಯಾಮಾಃ ॥೪ ॥

ಪ್ರಾಯೇಣ ತು ಸ್ವಭಾವಾತ್ ಸ್ತ್ರೀಣಾಂ ಗಾನಂ ನೃಣಾಂ ಚ ಪಾಠ್ಯವಿಧಿಃ ।<br/>
ಸ್ತ್ರೀಣಾಂ ಸ್ವಭಾವಮಧುರಃ ಕಂಠೋ ನೃಣಾಂ ಬಲಿತ್ವಂ ಚ ॥೫ ॥

ಯತ್ರ ಸ್ತ್ರೀಣಾಂ ಪಾಠ್ಯಾತ್(ಠ್ಯಂ) ಗುಣೈರ್ನರಾಣಾಂ ಚ ಗಾನಮಧುರತ್ವಮ್ ।<br/>
ಜ್ಞೇಯೋಽಲಂಕಾರೋಽಸೌ ನ ಹಿ ಸ್ವಭಾವೋ ಹ್ಯಯಂ ತೇಷಾಮ್ ॥೬ ॥

ಸುನಿವಿಷ್ಟಪಾಣಿಲಯಯತಿಯೋಗಜ್ಞೌಸುಮಧುರಲಘುಹಸ್ತೌ ।<br/>
ಗಾತೃಗುಣೈಶ್ಚೋಪೇತಾವವಹಿತಮನಸೌ ಸುಸಂಗೀತೌ ॥೭ ॥

ಸ್ಫುಟರಚಿತಚಿತ್ರಕರಣೌ ಗೀತಶ್ರವಣಾಚಲೌಪ್ರವೀಣೌ ಚ ।<br/>
ಚಿತ್ರಾದಿವಾದ್ಯಕುಶಲೌವೀಣಾಭ್ಯಾಂ ವಾದಕೌ ಭವತಃ ॥೮ ॥

ಬಲವಾನವಹಿತಬುದ್ಧಿರ್ಗೀತಲಯಜ್ಞಸ್ತಥಾಸುಸಂಗೀತಃ ।<br/>
ಶ್ರಾವಕಮಧುರಸ್ನಿಗ್ಧೋ ದೃಢಪಾಣಿರ್ವಂಶವಾದಕೋ ಜ್ಞೇಯಃ ॥೯ ॥

ಅವಿಚಲಿತಮವಿಚ್ಛನ್ನಂ ವರ್ಣಾಲಂಕಾರಬೋಧಕಂಮಧುರಮ್ ।<br/>
ಸ್ನಿಗ್ಧಂ ದೋಷವಿಹೀನಂ ವೇಣೋರೇವಂ ಸ್ಮೃತಂ ವಾದ್ಯಮ್ ॥೧೦ ॥

ಜ್ಞಾನವಿಜ್ಞಾನಕರಣವಚನಪ್ರಯೋಗಸಿದ್ಧಿನಿಷ್ಪಾದನಾನಿ
 ಷಡಾಚಾರ್ಯಗುಣಾ ಇತಿ ।<br/>
ತತ್ರ ಜ್ಞಾನಂ ಶಾಸ್ತ್ರಾವಬೋಧಃ । ಯಥಾ ಚ
ಕ್ರಿಯಾಸಂಪಾದನಂ ವಿಜ್ಞಾನಮ್ । ಕಂಠಹಸ್ತಗೌಣ್ಯಂ ಕರಣಮ್ ।<br/>
ಜಿತಗ್ರಂಥತಾ ವಚನಮ್ । ದೇಶಾದಿಸಂಪದಾರಾಧನಂ ಪ್ರಯೋಗಸಿದ್ಧಿಃ ।<br/>
ಶಿಷ್ಯಸ್ವಭಾವಮವಿಶೇಷ್ಯೋಪಾತ್ತಯ
ಉಪದೇಶಾಚ್ಛಿಷ್ಯನಿಷ್ಪಾದನಮಿತಿ ॥೧೧ ॥

ಶ್ರಾವಣೋಽಥ ಘನಃ ಸ್ನಿಗ್ಧೋ ಮಧುರೋಹ್ಯವಧಾನವಾನ್ ।<br/>
ತ್ರಿಸ್ಥಾನಶೋಭೀತ್ಯೇವಂ ತು ಷಟ್ ಕಂಠಸ್ಯ ಗುಣಾ ಮತಾಃ ॥೧೨ ॥

ಉದಾತ್ತಂ ಶ್ರೂಯತೇ ಯಸ್ಮಾತ್ತಸ್ಮಾಚ್ಛ್ರಾವಣ ಉಚ್ಯತೇ ।<br/>
ಶ್ರಾವಣಃ ಸುಸ್ವರೋ ಯಸ್ಮಾದಚ್ಛಿನ್ನಃ ಸ ಘನೋ ಮತಃ ॥೧೩ ॥

ಅರೂಕ್ಷಧ್ವನಿಸಂಯುಕ್ತಃ ಸ್ನಿಗ್ಧಸ್ತಜ್ಜ್ಞೈಃ ಪ್ರಕೀರ್ತಿತಃ ।<br/>
ಮನಃಪ್ರಹ್ಲಾದನಕರಃ ಸ ವೈ ಮಧುರ ಉಚ್ಯತೇ ॥೧೪ ॥

ಸ್ವರೇಽಧಿಕೇ ಚ ಹೀನೇ ಚ ಹ್ಯವಿರಕ್ತೋ ವಿಧಾನವಾನ್ ।<br/>
ಶಿರಃಕಂಠೇಷ್ವಭಿಹಿತಂತ್ರಿಸ್ಥಾನಮಧುರಸ್ವರಃ ।<br/>
ತ್ರಿಸ್ಥಾನಶೋಭೀತ್ಯೇವಂ ತು ಸ ಹಿ ತಜ್ಜ್ಞೈರುದಾಹೃತಃ ॥೧೫ ॥

ಕಪಿಲೋ ಹ್ಯವಸ್ಥಿತಶ್ಚೈವ ತಥಾ ಸಂದಷ್ಟ ಏವ ಚ ।<br/>
ಕಾಕೀ ಚ ತುಂಬಕೀ ಚೈವ ಪಂಚ ದೋಷಾ ಭವಂತಿ ಹಿ ॥೧೬ ॥

ವೈಸ್ವರ್ಯಂ ಚ ಭವೇದ್ಯತ್ರ ತಥಾ ಸ್ಯಾದ್ ಘರ್ಘರಾಯಿತಮ್ ।<br/>
ಕಪಿಲಃ ಸ ತು ವಿಜ್ಞೇಯಃ ಶ್ಲೇಷ್ಮಕಂಠಸ್ತಥೈವ ಚ ॥೧೭ ॥

ಊನತಾಽಧಿಕತಾ ಚಾಪಿ ಸ್ವರಾಣಾಂ ಯತ್ರ ದೃಶ್ಯತೇ ।<br/>
ರೂಕ್ಷದೋಷಹತಶ್ಚೈವ ಜ್ಞೇಯಃ ಸ ತ್ವವ್ಯವಸ್ಥಿತಃ ॥೧೮ ॥

ದಂಡಪ್ರಯೋಗಾತ್ ಸಂದಷ್ಟಸ್ತ್ವಾಚಾರ್ಯೈಃ ಪರಿಕೀರ್ತಿತಃ ।<br/>
ಯೋ ನ ವಿಸ್ತರತಿ ಸ್ಥಾನೇ ಸ್ವರಮುಚ್ಚಾರಣಾಗತಮ್ ॥೧೯ ॥

ನಾಸಾಗ್ರಗ್ರಸ್ತಶಬ್ದಸ್ತುತುಂಬಕೀ ಸೋಽಭಿಧೀಯತೇ ॥೨೦ ॥

ಅನ್ಯೇ ತು
ಸಮಪ್ರಹರಣೇ ಚೈವ ಜವಿನೌ ವಿಶದೌ ತಥಾ ।<br/>
ಜಿತಶ್ರಮೌ ವಿಕೃಷ್ಟೌ ಚ ಮಧುರೌ ಸ್ವೇದವರ್ಜಿತೌ ।<br/>
ತಥಾ ಬೃಯನ್ನಖೌ ಚೈವ ಜ್ಞೇಯೌ ಹಸ್ತಸ್ಯ ವೈ ಗುಣಾಃ ॥೨೧ ॥ ಇತಿ
ಏತೇ ಗುಣಾಶ್ಚ ದೋಷಾಶ್ಚ ತತ್ತ್ವತಃ ಕಥಿತೋ ಮಯಾ ।<br/>
ಅತ ಊರ್ಧ್ವಂ ಪ್ರವಕ್ಷ್ಯಾಮಿ ಹ್ಯವನದ್ಧವಿಧಿಂ ಪುನಃ ॥೨೨ ॥

ಪೂರ್ವಂ ಯದುಕ್ತಂ ಪ್ರಪಿತಾಮಹೇನ ।<br/>
ಕುರ್ಯಾತ್ ಯ ಏವಂ ತು ನರಃ ಪ್ರಯೋಗೇ
ಸಮ್ಮಾನಮಗ್ರಯಂ ಲಭತೇ ಸ ಲೋಕೇ ॥೨೩ ॥

ಇತಿ ಭರತೀಯೇ ನಾಟ್ಯಶಾಸ್ತ್ರೇ ಗುಣದೋಷವಿಚಾರೋ
ನಾಮಾಧ್ಯಾಯಸ್ತ್ರಯಸ್ತ್ರಿಂಶಃ ॥೩೩ ॥

---

[← Previous](chapter_30.md) | [Next →](chapter_35.md)
