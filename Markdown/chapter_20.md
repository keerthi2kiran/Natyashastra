# ನಾಟ್ಯಶಾಸ್ತ್ರ ಅಧ್ಯಾಯ ೨೦ ॥ಶ್ರೀರಸ್ತು॥

## ಭರತಮುನಿಪ್ರಣೀತಂ ನಾಟ್ಯಶಾಸ್ತ್ರಮ್

### ಅಥ ವಿಂಶೋಽಧ್ಯಾಯಃ ।<br/><br/>
ಸಮುತ್ಥಾನಂ ತು ವೃತ್ತೀನಾಂ ವ್ಯಾಖ್ಯಾಮ್ಯನುಪೂರ್ವಶಃ ।<br/>
ಯಥಾ ವಸ್ತೂದ್ಭವಂ ಚೈವ ಕಾವ್ಯಾನಾಂ ಚ ವಿಕಲ್ಪನಮ್ ॥ ೧॥

ಏಕಾರ್ಣವಂ ಜಗತ್ ಕೃತ್ವಾ ಭಗವಾನಚ್ಯುತೋ ಯದಾ ।<br/>
ಶೇತೇ ಸ್ಮ ನಾಗಪರ್ಯಂಕೇ ಲೋಕಾನ್ ಸಂಕ್ಷಿಪ್ಯ ಮಾಯಯಾ ॥ ೨॥

ಅಥ ವೀರ್ಯಬಲೋನ್ಮತಾವಸುರೌ ಮಧುಕೈಅಟಭೌ ।<br/>
ತರ್ಜಯಾಮಾಸತುರ್ದೇವಂ ತರಸಾ ಯುದ್ಧಕಾಂಕ್ಷಯಾ ॥ ೩॥

ನಿಜಬಾಹೂ ವಿಮೃದನಂತೌ ಭೂತಭಾವನಮಕ್ಷಯಮ್ ।<br/>
ಜಾನುಭಿರ್ಮುಷ್ಟಿಭಿಶ್ಚೈವ ಯೋಧಯಾಮಾಸತುಃ ಪ್ರಭುಮ್ ॥ ೪॥

ಬಹುಭಿಃ ಪರುಷೈರ್ವಾಕ್ಯೈರನ್ಯೋನ್ಯಸಮಭಿದ್ರವಮ್ ।<br/>
ನಾನಾಧಿಕ್ಷೇಪವಚನೈಃ ಕಂಪಯಂತಾವಿವೋದಧಿಮ್ ॥ ೫॥

ತಯೋರ್ನಾನಾಪ್ರಕಾರಾಣಿ ವಚಾಂಸಿ ವದತೋಸ್ತದಾ ।<br/>
ಶ್ರುತ್ವಾ ತ್ವಭಿಹತಮನಾ ದ್ರುಹಿಣೋ ವಾಕ್ಯಮಬ್ರವೀತ್ ॥ ೬॥

ಕಿಮಿದಂ ಭರತೀವೃತ್ತಿರ್ವಾಗ್ಭಿರೇವ ಪ್ರವರ್ತತೇ ।<br/>
ಉತ್ತರೋತ್ತರಸಂಬದ್ಧಾ ನನ್ವಿಮೌ ನಿಧನಂ ನಯಃ ॥ ೭॥

ಪಿತಾಮಹವಚಃ ಶ್ರುತ್ವಾ ಪ್ರೋವಾಚ ಮಧುಸೂದನಃ ।<br/>
ಕಾರ್ಯಹೇತೋರ್ಮಯಾ ಬ್ರಹ್ಮನ್ ಭಾರತೀಯಂ ವಿನಿರ್ಮಿತಾ ॥ ೮॥

ವದತಾಂ ವಾಕ್ಯಭೂಯಿಷ್ಠಾ ಭಾರತೀಯಂ ಭವಿಷ್ಯತಿ ।<br/>
ತಸ್ಮಾದೇತೌ ನಿಹನ್ಮ್ಯದ್ಯೇತ್ಯುವಾಚ ವಚನಂ ಹರಿಃ ॥ ೯॥

ಶುದ್ಧೈರವಿಕೃತೈರಂಗೈಃ ಸಾಂಗಹಾರೈಸ್ತಥಾ ಭೃಶಮ್ ।<br/>
ಯೋಧಯಾಮಾಸತುರ್ದೈತ್ಯೌ ಯುದ್ಧಮಾರ್ಗವಿಶಾರದೌ ॥ ೧೦॥

ಭೂಮಿಸಂಯೋಗಸಂಸ್ಥಾನೈಃ ಪದನ್ಯಾಸೈರ್ಹರೇಸ್ತದಾ ।<br/>
ಅತಿಭಾರೋಽಭವದ್ ಭೂಮೇರ್ಭಾರತೀ ತತ್ರ ನಿರ್ಮಿತಾ ॥ ೧೧॥

ವಲ್ಗಿತೈಃ ಶಾರ್ಂಗಧನುಷಸ್ತೀವ್ರೈರ್ದೀಪ್ತತಥೈರಥ ।<br/>
ಸತ್ವಾಧಿಕೈರಸಂಭ್ರಾಂತೈಃ ಸಾತ್ತ್ವತೀ ತತ್ರ ನಿರ್ಮಿತಾ ॥ ೧೨॥

ವಿಚಿತ್ರೈರಂಗಹಾರೈಸ್ತು ದೇವೋ ಲೀಲಾಸಮನ್ವಿತೈಃ ।<br/>
ಬಬಂಧ ಯಚ್ಛಿಖಾಪಾಶಂ ಕೈಶಿಕೀ ತತ್ರ ನಿರ್ಮಿತಾ ॥ ೧೩॥

ಸಂರಂಭಾವೇಗಬಹುಲೈರ್ನಾನಾಚಾರೀ ಸಮುತ್ಥಿತೈಃ ।<br/>
ನಿಯುದ್ಧಕರಣೈಶ್ಚಿತ್ರೈರುತ್ಪನ್ನಾರಭಟೀ ತತಃ ॥ ೧೪॥

ಯಾಂ ಯಾಂ ದೇವಃ ಸಮಾಚಷ್ಟೇ ಕ್ರಿಯಾಂ ವೃತ್ತಿಷು ಸಂಸ್ಥಿತಾಮ್ ।<br/>
ತಾಂ ತದರ್ಥಾನುಗೈರ್ಜಪ್ಯೇಐರ್ದ್ರುಹಿಣಃ ಪ್ರತ್ಯಪೂಜಯತ್ ॥೧೫॥

ಯದಾ ಹತೌ ತಾವಸುರೌ ಹರಿಣಾ ಮಧುಕೈಟಭೌ ।<br/>
ತತೋಽಬ್ರವೀತ್ ಪದ್ಮಯೋನಿರ್ನಾರಾಯಣಮರಿಂದಮಮ್ ॥ ೧೬॥

ಅಹೋ ವಿಚಿತ್ರೈರ್ವಿಷಮೈಃ ಸ್ಫುಟೈಃ ಸಲಲಿತೈರಪಿ ।<br/>
ಅಂಗಹಾರೈಃ ಕೃತಂ ದೇವ ತ್ವಯಾ ದಾನವನಾಶನಮ್ ॥ ೧೭॥

ತಸ್ಮಾದಯಂ ಹಿ ಲೋಕಸ್ಯ ನಿಯುದ್ಧಸಮಯಕ್ರಮಃ ।<br/>
ಸರ್ವಶಸ್ತ್ರವಿಮೋಕ್ಷೇಷು ನ್ಯಾಯಸಂಜ್ಞೋ ಭವಿಷ್ಯತಿ ॥ ೧೮॥

ನ್ಯಾಯಾಶ್ರಿತೈರಂಗಹಾರೈರ್ನ್ಯಾಯಾಚ್ಚೈವ ಸಮುತ್ಥಿತೈಃ ।<br/>
ಯಸ್ಮಾದ್ಯುದ್ಧಾನಿ ವರ್ತಂತೇ ತಸ್ಮಾನ್ಯಾಯಾಃ ಪ್ರಕೀರ್ತಿತಾಃ ॥ ೧೯॥

[ಚಾರೀಷು ಚ ಸಮುತ್ಪನ್ನೋ ನಾನಾಚಾರೀಸಮಾಶ್ರಯಃ ।<br/>
ನ್ಯಾಯಸಂಜ್ಞಃ ಕೃತೋ ಹ್ಯೇಷ ದ್ರುಹಿಣೇನ ಮಹಾತ್ಮನಾ॥ ೨೦॥

ತತೋ ವೇದೇಷು ನಿಕ್ಷಿಪ್ತಾ ದ್ರುಹಿಣೇನ ಮಹಾತ್ಮನಾ ।<br/>
ಪುನರಿಷ್ವಸ್ತ್ರಜಾತೇ ಚ ನಾನಾಚಾರೀಸಮಾಕುಲೇ ॥ ೨೧॥

ಪುನರ್ನಾಟ್ಯಪ್ರಯೋಗೇಷು ನಾನಾಭಾವಸಮ್ನ್ವಿತಾಃ ।<br/>
ವೃತ್ತಿಸಂಜ್ಞಾಃ ಕೃತಾ ಹ್ಯೇತಾಃ ಕಾವ್ಯಬಂಧಸಮಾಶ್ರಯಾಃ]  ॥ ೨೨॥

ಚರಿತೈರ್ಯಸ್ಯ ದೇವಸ್ಯ ಜಪ್ಯಂ ಯದ್ಯಾದೃಶಂ ಕೃತಮ್ ।<br/>
ಋಷಿಭಿಸ್ತಾದೃಶೀ ವೃತ್ತಿಅಃ ಕೃತಾ ಪಾಠ್ಯಾದಿಸಂಯುತಾ ॥ ೨೩॥

ನಾಟ್ಯವೇದಸಮುತ್ಪನಾ ವಾಗಂಗಾಭಿನಯಾತ್ಮಿಕಾ ।<br/>
ಮಯಾ ಕಾವ್ಯಕ್ರಿಅಯಾಹೇತೋಃ ಪ್ರಕ್ಷಿಪ್ತಾ ದ್ರುಹಿಣಾಜ್ಞಯಾ ॥ ೨೪॥

ಋಗ್ವೇದಾದ್ಭಾರತೀ ಕ್ಷಿಪ್ತಾ  ಯಜುರ್ವೇದಾಚ್ಚ ಸಾತ್ತ್ವತೀ ।<br/>
ಕೈಶಿಕೀ ಸಾಮವೇದಾಚ್ಚ ಶೇಷಾ ಚಾಥರ್ವಣಾದಪಿ ॥ ೨೫॥

ಯಾ ವಾಕ್ಪ್ರಧಾನಾ ಪುರುಷಪ್ರಯೋಜ್ಯಾ
ಸ್ತ್ರೀವರ್ಜಿತಾ ಸಂಕೃತಪಾಠ್ಯಯುಕ್ತಾ ।<br/>
ಸ್ವನಾಮಧೇಯೈರ್ಭರತೈಃ ಪ್ರಯುಕ್ತಾ
ಸಾ ಭಾರತೀ ನಾಮ ಭವೇತ್ತು ವೃತ್ತಿಃ ॥ ೨೬॥

ಭೇದಾಸ್ತಸ್ಯಾಸ್ತು ವಿಜ್ಞೇಯಾಶ್ಚತ್ವಾರೋಽಂಗತ್ವಮಾಗತಾಃ ।<br/>
ಪ್ರರೋಚನಾಮುಖಂ ಚೈವ ವೀಥೀ ಪ್ರಹಸನಂ ತಥಾ ॥ ೨೭॥

ಜಯಾಭ್ಯುದಯಿನೀ ಚೈವ ಮಂಗಲ್ಯಾ ವಿಜಯಾವಹಾ ।<br/>
ಸರ್ವಪಾಪಪ್ರಶಮನೀ ಪೂರ್ವರಂಗೇ ಪ್ರರೋಚನಾ ॥ ೨೮॥

[ಉಪಕ್ಷೇಪೇಣ ಕಾವ್ಯಸ್ಯ ಹೇತುಯುಕ್ತಿಸಮಾಶ್ರಯಾ ।<br/>
ಸಿದ್ಧೇನಾಮಂತ್ರಣಾ ಯಾ ತು ವಿಜ್ಞೇಯಾ ಸಾ ಪ್ರರೋಚನಾ] ॥  ೨೯॥

ನಟೀ ವಿದೂಷಕೋ ವಾಪಿ ಪಾರಿಪಾರ್ಶ್ವಿಕ ಏವ ವಾ ।<br/>
ಸೂತ್ರಧಾರೇಣ ಸಹಿತಾಃ ಸಂಲಾಪಂ ಯತ್ತು ಕುರ್ವತೇ ॥ ೩೦॥

ಚಿತ್ರೈರ್ವಾಕ್ಯೈಃ ಸ್ವಕಾರ್ಯಾರೋತ್ಥೈರ್ವೀತ್ಥ್ಯಂಗೇರನ್ಯಥಾಪಿ ವಾ ।<br/>
ಆಮುಖಂ ತತ್ತು ವಿಜ್ಞೇಯಂ ಬುಧೈಃ ಪ್ರಸ್ತಾವನಾಪಿ ವಾ ॥ ೩೧॥

[ಲಕ್ಷಣಂ ಪೂರ್ವಮುಕ್ತಂ ತು ವೀತ್ಥ್ಯಾಃ ಪ್ರಹಸನಸ್ಯ ಚ ।<br/>
ಆಮುಖಾಂಗಾನ್ಯತೋ ವಕ್ಷ್ಯೇ ಯಥಾವದನುಪೂರ್ವಶಃ] ॥ ೩೨॥

ಉದ್ಧಾತ್ಯಕಃ ಕಥೋದ್ಧಾತಃ ಪ್ರಯೋಗಾತಿಶಯಸ್ತಥಾ ।<br/>
ಪ್ರವೃತ್ತಕಾವಲಗಿತೇ ಪಂಚಾಂಗಾನ್ಯಾಮುಖಸ್ಯ ತು ॥ ೩೩॥

ಉದ್ಧಾತ್ಯಕಾವಲಗಿತಲಕ್ಷಣಂ ಕಥಿತಂ ಮಯಾ ।<br/>
ಶೇಷಾಣಾಂ ಲಕ್ಷಣಂ ವಿಪ್ರಾ ವ್ಯಾಖ್ಯಾಸ್ಯಾಮ್ಯಾನುಪೂರ್ವಶಃ ॥ ೩೪॥

ಸುತ್ರಧಾರಸ್ಯ ವಾಕ್ಯಂ ವಾ ಯತ್ರ ವಾಕ್ಯಾರ್ಥಮೇವ ವಾ ।<br/>
ಗೃಹೀತಾಂ ಪ್ರವಿಶೇತ್ಪಾತ್ರಂ ಕಥೋದ್ಧಾತಃ ಸ ಕೀರ್ತಿತಃ ॥ ೩೫॥

ಪ್ರಯೋಗೇ ತು ಪ್ರಯೋಗಂ ತು ಸೂತ್ರಧಾರಃ ಪ್ರಯೋಜಯೇತ್ ।<br/>
ತತಶ್ಚ ಪ್ರವಿಶೇತ್ಪಾತ್ರಂ ಪ್ರಯೋಗಾತಿಶಯೋ ಹಿ ಸಃ ॥ ೩೬॥

ಕಾಲಪ್ರವೃತ್ತಿಮಾಶ್ರಿತ್ಯ ವರ್ಣನಾ ಯಾ ಪ್ರಯುಜ್ಯತೇ ।<br/>
ತದಾಶ್ರಯಾಚ್ಚ ಪಾತ್ರಸ್ಯ ಪ್ರವೇಶಸ್ತತ್ಪ್ರವೃತ್ತಕಮ್ ॥ ೩೭॥

ಏಷಾಮನ್ಯತಮಂ ಶ್ಲಿಷ್ಟಂ ಯೋಜಯಿತ್ವಾರ್ಥಯುಕ್ತಿಭಿಃ ।<br/>
[ತಸ್ಮಾದಂಗದ್ವಯಸ್ಯಾಪಿ ಸಂಭವೋ ನ ನಿವಾರ್ಯತೇ ॥ ೩೮॥

ಪಾತ್ರಗ್ರಂಥೈರಸಂಬಾಧ ಪ್ರಕುರ್ಯಾದಾಮುಖಂ ತತಃ ।<br/>
ಏವಮೇತದ್ಬುಧೈರ್ಜ್ಞೇಯಮಾಮುಖಂ ವಿವಿಧಾಶ್ರಯಮ್ ॥ ೩೯॥

ಲಕ್ಷಣಂ ಪೂರ್ವಮುಕ್ತಂ ತು ವೀಥ್ಯಾಃ ಪ್ರಹಸನಸ್ಯ ಚ ।<br/>
[ಇತ್ಯಷ್ಟಾರ್ಧವಿಕಲ್ಪಾ ವೃತ್ತಿರಿಯಂ ಭಾರತೀ ಮಯಾಭಿಹಿತಾ ।<br/>
ಸಾತ್ತ್ವತ್ಯಾಸ್ತು ವಿಧಾನಂ ಲಕ್ಷಣಯುಕ್ತ್ಯಾ ಪ್ರವಕ್ಷ್ಯಾಮಿ ] ॥ ೪೦॥

ಯಾ ಸಾತ್ತ್ವತೇನೇಹ ಗುಣೇನ ಯುಕ್ತಾ ನ್ಯಾಯೇನ ವೃತ್ತೇನ ಸಮನ್ವಿತಾ ಚ ।<br/>
ಹರ್ಷೋತ್ಕಟಾ ಸಂಹೃತಶೋಕಭಾವಾ ಸಾ ಸಾತ್ತ್ವತೀ ನಾಮ ಭವೇತ್ತು ವೃತ್ತಿಃ
॥ ೪೧॥

ವಾಗಂಗಾಭಿನಯವತೀ ಸತ್ತ್ವೋತ್ಥಾನವಚನಪ್ರಕರಣೇಷು ।<br/>
ಸತ್ತ್ವಾಧಿಕಾರಯುಕ್ತಾ ವಿಜ್ಞೇಯಾ ಸಾತ್ತ್ವತೀ ವೃತ್ತಿಃ ॥ ೪೨॥

ವೀರಾದ್ಭುತರೌದ್ರರಸಾ ನಿರಸ್ತಶೃಂಗಾರಕರುಣನಿರ್ವೇದಾ ।<br/>
ಉದ್ಧತಪುರುಷಪ್ರಾಯಾ ಪರಸ್ಪರಾಧರ್ಷಣಕೃತಾ ಚ ॥ ೪೩॥

ಉತ್ಥಾಪಕಶ್ಚ ಪರಿವರ್ತಕಶ್ಚ ಸಲ್ಲಾಪಕಶ್ಚ ಸಂಘಾತ್ಯಃ ।<br/>
ಚತ್ವಾರೋಽಸ್ಯಾ ಭೇದಾ ವಿಜ್ಞೇಯಾ ನಾಟ್ಯಕೋವಿದೈಅಃ ॥ ೪೪॥

ಅಹಮಪ್ಯುತ್ಥಾಸ್ಯಾಮಿ ತ್ವಂ ತಾವದ್ದರ್ಶಯಾತ್ಮನಃ ಶಕ್ತಿಮ್ ।<br/>
ಇತಿ ಸಂಘರ್ಷಸಮುತ್ಥಸ್ತಜ್ಜ್ಞೈರುತ್ಥಾಪಕೋ ಜ್ಞೇಯಃ ॥ ೪೫॥

ಉತ್ಥಾನಸಮಾರಬ್ಧಾನರ್ಥಾನುತ್ಸೃಜ್ಯ ಯೋಽರ್ಥಯೋಗವಶಾತ್ ।<br/>
ಅನ್ಯಾನರ್ಥಾನ್ ಭಜತೇ ಸ ಚಾಪಿ ಪರಿವರ್ತಕೋ ಜ್ಞೇಯಃ ॥ ೪೬॥

[ನಿರ್ದಿಷ್ಟವಸ್ತುವಿಷಯಃ ಪ್ರಪಂಚಬದ್ಧಸ್ತ್ರಿಹಾಸ್ಯಸಂಯುಕ್ತಃ ।<br/>
ಸಂಘರ್ಷವಿಶೇಷಕೃತಸ್ತ್ರಿವಿಧಃ ಪರಿವರ್ತಕೋ ಜ್ಞೇಯಃ] ॥ ೪೭॥

ಸಾಧರ್ಷಜೋ ನಿರಾಧರ್ಷಜೋಽಪಿ ವಾ ರಾಗವಚಸಂಯುಕ್ತಃ ।<br/>
ಸಾಧಿಕ್ಷೇಪಾಲಾಪೋ ಜ್ಞೇಯಃ ಸಲ್ಲಾಪಕಃ ಸೋಽಪಿ ॥ ೪೮॥

[ಧರ್ಮಾಧರ್ಮಸಮುತ್ಥಂ ಯತ್ರ ಭವೇದ್ರಾಗದೋಷಸಂಯುಕ್ತಮ್ ।<br/>
ಸಾಧಿಕ್ಷೇಪಂ ಚ ವಚೋ ಜ್ಞೇಯಃ ಸಂಲಾಪಕೋ ನಾಮ] ॥ ೪೯॥

ಮಂತ್ರರ್ಥವಾಕ್ಯಶಕ್ತ್ಯಾ ದೈವವಶಾದಾತ್ಮದೋಷಯೋಗಾದ್ವಾ ।<br/>
ಸಂಘಾತಭೇದಜನನಸ್ತಜ್ಜ್ಞೈಃ ಸಂಘಾತ್ಯಕೋ ಜ್ಞೇಯಃ ॥ ೫೦॥

[ಬಹುಕಪಟಸಂಶ್ರಯಾಣಾಂ ಪರೋಪಘಾತಾಶಯಪ್ರಯುಕ್ತಾನಾಮ್ ।<br/>
ಕೂಟಾನಾಂ ಸಂಘಾತೋ ವಿಜ್ಞೇಯಃ ಕೂಟಸಂಘಾತ್ಯಃ ] ॥ ೫೧॥

ಇತ್ಯಷ್ಟಾರ್ಧವಿಕಲ್ಪಾ ವೃತ್ತಿರಿಯಂ ಸಾತ್ತ್ವತೀ ಮಯಾಭಿಹಿತಾ ।<br/>
ಕೈಶಿಕ್ಯಾಸ್ತ್ವಥ ಲಕ್ಷಣಮತಃಪರಂ ಸಂಪ್ರವಕ್ಷ್ಯಾಮಿ ॥ ೫೨॥

ಯಾ ಶ್ಲಕ್ಷ್ಣನೈಪಥ್ಯವಿಶೇಷಚಿತ್ರಾ ಸ್ತ್ರೀಸಂಯುತಾ ಯಾ ಬಹುನೃತ್ತಗೀತಾ ।<br/>
ಕಾಮೋಪಭೋಗಪ್ರಭವೋಪಚಾರಾ ತಾಂ ಕೈಶಿಕೀಂ ವೃತ್ತಿಮುದಾಹರಂತಿ ॥ ೫೩॥

[ಬಹುವದ್ಯನೃತ್ತಗೀತಾ ಶೃಂಗಾರಾಭಿನಯಚಿತ್ರನೈಪಥ್ಯಾ ।<br/>
ಮಾಲ್ಯಾಲಂಕಾರಯುಕ್ತಾ ಪ್ರಶಸ್ತವೇಷಾ ಚ ಕಾಂತಾ ಚ ॥ ೫೪॥

ಚಿತ್ರಪದವಾಕ್ಯಬಂಧೈರಲಂಕೃತಾ ಹಸಿತರುದಿತರೋಷಾದೈಃ ।<br/>
ಸ್ತ್ರೀಪುರುಷಕಾಮಯುಕ್ತಾ ವಿಜ್ಞೇಯಾ ಕೈಶಿಕೀವೃತ್ತಿಃ] ॥ ೫೫॥

ನರ್ಮ ಚ ನರ್ಮಸ್ಫುಂಜೋ ನರ್ಮಸ್ಫೋಟೋಽಥ ನರ್ಮಗರ್ಭಶ್ಚ ।<br/>
ಕೈಶಿಕ್ಯಾಶ್ಚತ್ವಾರೋ ಭೇದಾ ಹ್ಯೇತೇ ಸಮಾಖ್ಯಾತಾಃ ॥ ೫೬॥

ಆಸ್ಥಾಪಿತಶೃಂಗಾರಂ ವಿಶುದ್ಧಕರಣಂ ನಿವೃತ್ತವೀರರಸಮ್ ।<br/>
ಹಾಸ್ಯಪ್ರವಚನಬಹುಲಂ ನರ್ಮ ತ್ರಿವಿಧಂ ವಿಜಾನೀಯಾತ್ ॥ ೫೭॥

ಈರ್ಷ್ಯಾಕ್ರೋಧಪ್ರಾಯಂ ಸೋಪಾಲಂಭಕರಣಾನುವಿದ್ಧಂ ಚ ।<br/>
ಆತ್ಮೋಪಕ್ಷೇಪಕೃತಂ ಸವಿಪ್ರಲಂಭಂ ಸ್ಮೃತಂ ನರ್ಮ ॥ ೫೮॥

ನವಸಂಗಮಸಂಭೋಗೋ ರತಿಸಮುದಯವೇಷವಾಕ್ಯಸಂಯುಕ್ತಃ ।<br/>
ಜ್ಞೇಯೋ ನರ್ಮಸ್ಫುಂಜೋ ಹ್ಯವಸಾನಭಯಾತ್ಮಕಶ್ಚೈವ ॥ ೫೯॥

ವಿವಿಧಾನಾಂ ಭವಾನಾಂ ಲವೈರ್ಲವೈರ್ಭೂಷಿತೋ ಬಹುವಿಶೇಷೈಃ ।<br/>
ಅಸಮಗ್ರಾಕ್ಷಿಪ್ತರಸೋ ನರ್ಮಸ್ಫೋಟಸ್ತು ವಿಜ್ಞೇಯಃ ॥ ೬೦॥

ವಿಜ್ಞಾನರೂಪಶೋಭಾ ಧನಾದಿಭಿರ್ನಾಯಕೋ ಗಣೈರ್ಯತ್ರ ।<br/>
ಪ್ರಚ್ಛನಾಂ ವ್ಯವಹರ್ತೇ  ಕರ್ಯವಷಾನ್ನರ್ಮಗರ್ಭೋಽಸೌ ॥ ೬೧॥

[ಪೂರ್ವಸ್ಥಿತೌ ವಿಪದ್ಯೇತ ನಾಯಕೋ ಯತ್ರ ಚಾಪರಸ್ತಿಷ್ಠೇತ್ ।<br/>
ತಮಪೀಹ ನರ್ಮಗರ್ಭಂ ವಿದ್ಯಾನ್ನಾಟ್ಯಪ್ರಯೋಗೇಷು ] ॥ ೬೨॥

ಇತ್ಯಷ್ಟಾರ್ಶವಿಕಲ್ಪಾ ವೃತ್ತಿರಿಯಂ ಕೈಶಿಕೀ ಮಯಾಭಿಹಿತಾ ।<br/>
ಅತ ಊರ್ಧ್ವಮುದ್ಧತರಸಾಮರಭಟಿಂ ಸಂಪ್ರವಕ್ಷ್ಯ್ಯಮಿ ॥ ೬೩॥

ಆರಭಟಪ್ರಾಯಗುಣಾ ತಥೈವ ಬಹುಕಪಟವಂಚನೋಪೇತಾ ।<br/>
ದಂಭಾನೃತವಚನವತೀ ತ್ವಾರಭಟೀ ನಾಮ ವಿಜ್ಞೇಯಾ ॥ ೬೪॥

[ಆವಪಾತಾಪ್ಲುಲಂಗಿತಾನಿ ಚ್ಛೇದ್ಯಾನಿ ಮಾಯಾಕೃತಮಿಂದ್ರಜಾಲಮ್ ।<br/>
ಚಿತ್ರಾಣೀ ಯುದ್ಧಾನಿ ಚ ಯತ್ರ ನಿತ್ಯಂ ತಾಂ ತಾದೃಶೀಮಾರಭಟೀಂ ವದಂತಿ
॥ ೬೫॥

ಶಾಡ್ಗುಣ್ಯಸಮಾರ್ಬ್ಧಾ ಹಠಾತಿಸಂಧಾನವಿದ್ರವೋಪೇತಾ ।<br/>
ಲಾಭಾಲಾಭಾರ್ಥಕೃತಾ ವಿಜ್ಞೇಯಾ ವೃತ್ತಿರಾರಭಟೀ ॥ ೬೬॥

ಸಂಕ್ಷಿಪ್ತಕಾವಪತೌ ವಸ್ತೂತ್ಥಾಪನಮಥಾಪಿ ಸಂಫೇಟಃ ।<br/>
ಏತೇ ಹ್ಯಸ್ಯಾ ಭೇದಾ ಲಕ್ಷಣಮೇಷಂ ಪ್ರವಕ್ಷ್ಯಾಮಿ ॥ ೬೭॥

ಅನ್ವರ್ಥಶಿಲ್ಪಯುಕ್ತೋ ಬಹುಪುಸ್ತೋತ್ಥಾನಚಿತ್ರನೇಪಥ್ಯಃ ।<br/>
ಸಂಕ್ಷಿಪ್ತವಸ್ತು ವಿಷಯೋ ಜ್ಞೇಯಃ ಸಂಕ್ಷಿಪ್ತಕಓ ನಾಮ ॥ ೬೮॥

ಭಯಹರ್ಷಸಮುತ್ಥಾನಂ ವಿದ್ರವವಿನಿಪಾತಸಂಭ್ರಮಾಚರಣಮ್ ।<br/>
ಕ್ಷಿಪ್ರಪ್ರವೇಶನಿರ್ಗಮಮವಪಾತಮಿಮಂ ವಿಜಾನೀಯಾತ್ ॥ ೬೯॥

ಸರ್ವರಸಸಮಾಸಕೃತಂ ಸವಿದ್ರವ್ವ್ವಿದ್ರವಾಶ್ರಯಂ ವ್ವಪಿ ।<br/>
ನಾಟ್ಯಂ ವಿಭಾವ್ಯತೇ ಯತ್ತದ್ವಸ್ತೂತ್ಥಾಪನಂ ಜ್ಞೇಯಮ್ ॥ ೭೦॥

ಸಂರಂಭಸಂಪ್ರಯುಕ್ತೋ ಬಹುಯುದ್ಧಕಪಟನಿರ್ಭೇದಃ ।<br/>
ಶಸ್ತ್ರಪ್ರಹರಬಹುಲಃ ಸಂಫೇಟೋ ನಾಮ ವಿಜ್ಞೇಯಃ ॥ ೭೧॥

ಏವಮೇತಾ ಬುಧೈರ್ಜ್ಞೇಯಾ ವೃತ್ತಯೋ ನಾಟ್ಯಸಂಶ್ರಯಾ ।<br/>
ರಸಪ್ರಯೋಗಮಾಸಾಂ ಚ ಕೀರ್ತ್ಯಮಾನಂ ನಿಬೋಧತ ॥ ೭೨॥

ಹಾಸ್ಯಶೃಂಗರಬಹುಲಾ ಕೈಶಿಕೀ ಪರಿಚಕ್ಷಿತಾ ।<br/>
ಸತ್ತ್ವತೀ ಚಾಪಿ ವಿಜ್ಞೇಯಾ ವೀರಾದ್ಭುತಶಮಾಶ್ರಯಾಃ ॥ ೭೩॥

ರೌದ್ರೇ ಭಯಾನಕೇ ಚೈವ ವಿಜ್ಞೇಯಾರಭಟೀ ಬುಧೈಃ ।<br/>
ಬೀಭತ್ಸೇ ಕರುಣೇ ಚೈವ ಭಾರತೀ ಸಂಪ್ರಕೀರ್ತಿತಾ ॥ ೭೪॥

[ ನ ಹ್ಯೇಕರಸಜಂ ಕವ್ಯಂ ಕಿಂಚಿದಸ್ತಿ ಪ್ರಯೋಗತಃ ।<br/>
ಭಾವೋ ವಾಪಿ ರಸೋ ವಾಪಿ ಪ್ರವೃತ್ತಿರ್ವೃತ್ತಿರೇವ ವಾ ॥ ೭೫॥

ಸರ್ವೇಷಾಂ ಸಮವೇತಾನಾಂ ಯಸ್ಯ ರೂಪಂ ಭವೇದ್ಬಹು ।<br/>
ಸ ಮಂತವ್ಯೋ ರಸ ಸ್ಥಾಯಿ ಶೇಷಾಃ ಸಂಚಾರಿಣಃ ಸ್ಮೃತಾಃ] ॥ ೭೬॥

ವೃತ್ಯಂತ ಏಶೋಽಭಿನಯೋ ಮಯೋಕ್ತೋ ವಾಗಂಗಸತ್ತ್ವಪ್ರಭವೋ ಯಥಾವದ್ ।<br/>
ಆಹಾರ್ಯಮೇವಾಭಿನಯಂ ಪ್ರಯೋಗೇ ವಕ್ಷ್ಯಾಮಿ ನೇಪಥ್ಯಕೃತಂ ತು ಭೂಯಃ ॥ ೭೭॥

ಇತಿ ಭಾರತೀಯೇ ನಾಟ್ಯಶಾಸ್ತ್ರೇ ವೃತ್ತಿವಿಕಲ್ಪನಂ ನಾಮ ವಿಂಶೋಽಧ್ಯಾಯಃ

---

[← Previous](chapter_19.md) | [Next →](chapter_21.md)
