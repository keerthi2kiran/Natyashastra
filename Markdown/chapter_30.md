# ನಾಟ್ಯಶಾಸ್ತ್ರ ಅಧ್ಯಾಯ ೩೦ ॥ಶ್ರೀರಸ್ತು॥

## ಭರತಮುನಿಪ್ರಣೀತಂ ನಾಟ್ಯಶಾಸ್ತ್ರಮ್
ತ್ರಿಂಶೋಽಧ್ಯಾಯಃ
ಅತೋದ್ಯಂ ಸುಷಿರಂ ನಾಮ ಜ್ಞೇಯಂ ವಂಶಗತಂ ಬುಧೈಃ ।<br/>
ವೈಣ ಏವ ವಿಧಿಸ್ತತ್ರ ಸ್ವರಗ್ರಾಮಸಮಾಶ್ರಯಃ ॥ ೧ ॥

ದ್ವಿಕತ್ರಿಕಚತುಷ್ಕಾಸ್ತು ಜ್ಞೇಯಾ ವಂಶಗತಾಃ ಸ್ವರಾಃ ।<br/>
ಕಂಪ್ಯಮಾನಾರ್ಥಮುಕ್ತಾಶ್ಚ ವ್ಯಕ್ತಮುಕ್ತಾಸ್ತಥೈವ ಚ ॥ ೨ ॥

ತತ್ರೋಪರಿ ಯಥಾ ಹ್ಯೇಕಃ ಸ್ವರೋ ವೈಣಸ್ವರಾಂತರೇ ।<br/>
ಪ್ರಾಪ್ನೋತ್ಯನ್ಯತ್ವಮೇವೇಹ ತಥಾ ವಂಶಗತೋಽಪಿ ಹಿ ॥ ೩ ॥

ದ್ವಿಕಸ್ತ್ರಿಕಶ್ಚತುಷ್ಕೋ ವಾ ಶ್ರುತಿಸಂಖ್ಯೋ ಭವೇತ್ ಸ್ವರಃ ।<br/>
ಅನೀರಣಾತ್ತು ಶೇಷಾಣಾಂ ಸ್ವರಾಣಾಮಪಿ ಸಂಭವಃ ।<br/>
ಅಂಗುಲೀವಾದನಕೃತಂ ತಚ್ಚ ಮೇ ಸನ್ನಿಬೋಧತ ॥ ೪ ॥

ವ್ಯಕ್ತಮುಕ್‍ತಾಂಗುಲಿಸ್ತತ್ರ ಸ್ವರೋ ಜ್ಞೇಯಶ್ಚತುಃಶ್ರುತಿಃ ।<br/>
ಕಂಪ್ಯಮಾನಾಂಗುಲಿಶ್ಚೈವ ತ್ರಿಶ್ರುತಿಃ ಪರಿಕೀರ್ತಿತಃ ।<br/>
ದ್ವಿಕೋಽರ್ಧಾಂಗುಲಿಮುಕ್ತಃ ಸ್ಯಾದಿತಿ ಶ್ರುತ್ಯಾಶ್ರಿತಾಃ ಸ್ವರಾಃ ॥ ೫ ॥

ಏತೇ ಸ್ಯುರ್ಮಧ್ಯಮಗ್ರಾಮೇ ಭೂಯಃ ಷಡ್ಜಾಶ್ರಿತಾಃ ಪುನಃ ।<br/>
ವ್ಯಕ್ತಮುಕ್‍ತಾಂಗುಲಿಕೃತಾಃ ಷಡ್ಜಮಧ್ಯಮಪಂಚಮಾಃ ॥ ೬ ॥

ಋಷಭೋ ಧೈವತಶ್ಚಾಪಿ ಕಂಪ್ಯಮಾನಾಂಗುಲೀಕೃತೌ ।<br/>
ಅರ್ಧಮುಕ್ತಾಂಗುಲಿಶ್ಚೈವ ಗಾಂಧಾರೋಽಥ ನಿಷಾದವಾನ್ ॥ ೭ ॥

ಸ್ವರಸಾಧಾರಣಶ್ಚಾಪಿ ಕಾಕಲ್ಯಂತರಸಂಜ್ಞಯಾ ।<br/>
ನಿಷಾದಗಾಂಧಾರಕೃತೌ ಷಡ್ಜಮಧ್ಯಮಯೋರಪಿ ॥ ೮ ॥

ವಿಪರ್ಯಯಾ ಸನ್ನಿಕರ್ಷೇ ಶ್ರುತಿಲಕ್ಷಣಸಿದ್ಧಿತಃ ।<br/>
ವೈಣಕಂಠಪ್ರವೇಶೇನ ಸಿದ್ಧಾ ಏಕಾಶ್ರಿತಾಃ ಸ್ವರಾಃ ॥ ೯ ॥

ಯಂ ಯಂ ಗಾತಾ ಸ್ವರಂ ಗಚ್ಛೇತ್ ತಂ ತಂ ವಂಶೇನ ವಾದಯೇತ್ ।<br/>
ಶಾರೀರವೈಣವಂಶ್ಯಾನಾಮೇಕೀಭಾವಃ ಪ್ರಶಸ್ಯತೇ ॥ ೧೦ ॥

ಅವಿಚಲಿತಮವಿಚ್ಛಿನ್ನಂ ವರ್ಣಾಲಂಕಾರಸಂಯುತಂ ವಿಧಿವತ್ ।<br/>
ಲಲಿತಂ ಮಧುರಂ ಸ್ನಿಗ್ಧಂ ವೇಣೋರೇವಂ ಸ್ಮೃತಂ ವಾದ್ಯಮ್ ॥ ೧೧ ॥

ಏವಮೇತತ್ ಸ್ವರಗತಂ ವಿಜ್ಞೇಯಂಗಾನಯೋಕ್ತೃಭಿಃ ।<br/>
ಅತಃ ಪರಂ ಪ್ರವಕ್ಷ್ಯಾಮಿ ಧನಾತೋದ್ಯವಿಕಲ್ಪನಮ್ ॥ ೧೨ ॥

ಇತಿ ಭರತೀಯೇ ನಾಟ್ಯಶಾಸ್ತ್ರೇ ಸುಷಿರಾತೋದ್ಯಲಕ್ಷಣಂ

---

[← Previous](chapter_29.md)  
