# ನಾಟ್ಯಶಾಸ್ತ್ರಮ್ ಅಧ್ಯಾಯಃ ೨॥ ಶ್ರೀರಸ್ತು ॥<br/><br/>

ಭರತಮುನಿಪ್ರಣೀತಂ ನಾಟ್ಯಶಾಸ್ತ್ರಮ್

ಅಥ ಭಾರತೀಯೇ ನಾಟ್ಯಶಾಸ್ತ್ರೇ ದ್ವಿತೀಯೋಽಧ್ಯಾಯಃ ।<br/>

ಭರತಸ್ಯ ವಚಃ ಶ್ರುತ್ವಾ ಪಪ್ರಚ್ಛುರ್ಮುನಯಸ್ತತಃ ।<br/>
ಭಗವನ್ ಶ್ರೋತುಮಿಚ್ಛಾಮೋ ಯಜನಂ ರಂಗಸಂಶ್ರಯಮ್  ॥ ೧॥<br/><br/>

ಅಥ ವಾ ಯಾ ಕ್ರಿಯಾಸ್ತತ್ರ ಲಕ್ಷಣಂ ಯಚ್ಚ ಪೂಜನಮ್ ।<br/>
ಭವಿಷ್ಯದ್ಭಿರ್ನರೈಃ ಕಾರ್ಯಂ ಕಥಂ ತನ್ನಾಟ್ಯವೇಶ್ಮನಿ ॥ ೨॥<br/><br/>

ಇಹಾದಿರ್ನಾಟ್ಯಯೋಗಸ್ಯ ನಾಟ್ಯಮಂಡಪ ಏವ ಹಿ ।<br/>
ತಸ್ಮಾತ್ತಸ್ಯೈವ ತಾವತ್ತ್ವಂ ಲಕ್ಷಣಂ ವಕ್ತುಮರ್ಹಸಿ ॥ ೩॥<br/><br/>

ತೇಷಾಂ ತು ವಚನಂ ಶ್ರುತ್ವಾ ಮುನೀನಾಂ ಭರತೋಽಬ್ರವೀತ್ ।<br/>
ಲಕ್ಷಣಂ ಪೂಜನಂ ಚೈವ ಶ್ರೂಯತಾಂ ನಾಟ್ಯವೇಶ್ಮನಃ ॥ ೪॥<br/><br/>

ದಿವ್ಯಾನಾಂ ಮಾನಸೀ ಸೃಷ್ಟಿರ್ಗೃಹೇಷೂಪವನೇಷು ಚ ।<br/>
(ಯಥಾ ಭಾವಾಭಿನಿರ್ವರ್ತ್ಯಾಃ ಸರ್ವೇ ಭಾವಾಸ್ತು ಮಾನುಷಾಃ ॥)<br/><br/>

ನರಾಣಾಂ ಯತ್ನತಃ ಕಾರ್ಯಾ ಲಕ್ಷಣಾಭಿಹಿತಾ ಕ್ರಿಯಾ ॥ ೫॥<br/><br/>

ಶ್ರೂಯತಾಂ ತದ್ಯಥಾ ಯತ್ರ ಕರ್ತವ್ಯೋ ನಾಟ್ಯಮಂಡಪಃ ।<br/>
ತಸ್ಯ ವಾಸ್ತು ಚ ಪೂಜಾ ಚ ಯಥಾ ಯೋಜ್ಯಾ ಪ್ರಯತ್ನತಃ ॥ ೬॥<br/><br/>

ಇಹ ಪ್ರೇಕ್ಷ್ಯಾಗೃಹಂ ದೃಷ್ಟ್ವಾ ಧೀಮತಾ ವಿಶ್ವಕರ್ಮಣಾ ।<br/>
ತ್ರಿವಿಧಃ ಸನ್ನಿವೇಶಶ್ಚ ಶಾಸ್ತ್ರತಃ ಪರಿಕಲ್ಪಿತಃ ॥ ೭॥<br/><br/>

ವಿಕೃಷ್ಟಶ್ಚತುರಶ್ರಶ್ಚ ತ್ರ್ಯಶ್ರಶ್ಚೈವ ತು ಮಂಡಪಃ ।<br/>
ತೇಷಾಂ ತ್ರೀಣಿ ಪ್ರಮಾಣಾನಿ ಜ್ಯೇಷ್ಠಂ ಮಧ್ಯಂ ತಥಾಽವರಮ್ ॥ ೮॥<br/><br/>

ಪ್ರಮಾಣಮೇಷಾಂ ನಿರ್ದಿಷ್ಟಂ ಹಸ್ತದಂಡಸಮಾಶ್ರಯಮ್ ।<br/>
ಶತಂ ಚಾಷ್ಟೌ ಚತುಃಷಷ್ಟಿರ್ಹಸ್ತಾ ದ್ವಾತ್ರಿಂಶದೇವ ಚ ॥ ೯॥<br/><br/>

ಅಷ್ಟಾಧಿಕಂ ಶತಂ ಜ್ಯೇಷ್ಠಂ ಚತುಃಷಷ್ಟಿಸ್ತು ಮಧ್ಯಮಮ್ ।<br/>
ಕನೀಯಸ್ತು ತಥಾ ವೇಶ್ಮ ಹಸ್ತಾ ದ್ವಾತ್ರಿಂಶದಿಷ್ಯತೇ ॥ ೧೦॥<br/><br/>

ದೇವಾನಾಂ ತು ಭವೇಜ್ಜ್ಯೇಷ್ಠಂ ನೃಪಾಣಾಂ ಮಧ್ಯಮಂ ಭವೇತ್ ।<br/>
ಶೇಷಾಣಾಂ ಪ್ರಕೃತೀನಾಂ ತು ಕನೀಯಃ ಸಂವಿಧೀಯತೇ ॥ ೧೧॥<br/><br/>

(ಪ್ರೇಕ್ಷಾಗೃಹಾಣಾಂ ಸರ್ವೇಷಾಂ ಪ್ರಶಸ್ತಂ ಮಧ್ಯಮಂ ಸ್ಮೃತಮ್ ।<br/>
ತತ್ರ ಪಾಠ್ಯಂ ಚ ಗೇಯಂ ಚ ಸುಖಶ್ರಾವ್ಯತರಂ ಭವೇತ್ ॥<br/><br/>

ಪ್ರೇಕ್ಷಾಗೃಹಾಣಾಂ ಸರ್ವೇಷಾಂ ತ್ರಿಪ್ರಕಾರೋ ವಿಧಿಃ ಸ್ಮೃತಃ ।<br/>
ವಿಕೃಷ್ಟಶ್ಚತುರಸ್ರಶ್ಚ ತ್ರ್ಯಸ್ರಶ್ಚೈವ ಪ್ರಯೋಕ್ತೃಭಿಃ ॥<br/><br/>

ಕನೀಯಸ್ತು ಸ್ಮೃತಂ ತ್ರ್ಯಸ್ರಂ ಚತುರಸ್ರಂ ತು ಮಧ್ಯಮಮ್ ।<br/>
ಜ್ಯೇಷ್ಠಂ ವಿಕೃಷ್ಟಂ ವಿಜ್ಞೇಯಂ ನಾಟ್ಯವೇದಪ್ರಯೋಕ್ತೃಭಿಃ ॥)<br/><br/>

ಪ್ರಮಾಣಂ ಯಚ್ಚ ನಿರ್ದಿಷ್ಟಂ ಲಕ್ಷಣಂ ವಿಶ್ವಕರ್ಮಣಾ ।<br/>
ಪ್ರೇಕ್ಷಾಗೃಹಾಣಾಂ ಸರ್ವೇಷಾಂ ತಚ್ಚೈವ ಹಿ ನಿಬೋಧತ ॥ ೧೨॥<br/><br/>

ಅಣೂ ರಜಶ್ಚ ವಾಲಶ್ಚ ಲಿಕ್ಷಾ ಯೂಕಾ ಯವಸ್ತಥಾ ।<br/>
ಅಂಗುಲಂ ಚ ತಥಾ ಹಸ್ತೋ ದಂಡಶ್ಚೈವ ಪ್ರಕೀರ್ತಿತಃ ॥ ೧೩॥<br/><br/>

ಅಣವೋಽಷ್ಟೌ ರಜಃ ಪ್ರೋಕ್ತಂ ತಾನ್ಯಷ್ಟೌ ವಾಲ ಉಚ್ಯತೇ ।<br/>
ವಾಲಾಸ್ತ್ವಷ್ಟೌ ಭವೇಲ್ಲಿಕ್ಷಾ ಯೂಕಾ ಲಿಕ್ಷಾಷ್ಟಕಂ ಭವೇತ್ ॥ ೧೪॥<br/><br/>

ಯೂಕಾಸ್ತ್ವಷ್ಟೌ ಯವೋ ಜ್ಞೇಯೋ ಯವಾಸ್ತ್ವಷ್ಟೌ ತಥಾಂಗುಲಮ್  ।<br/>
ಅಂಗುಲಾನಿ ತಥಾ ಹಸ್ತಶ್ಚತುರ್ವಿಂಶತಿರುಚ್ಯತೇ ॥ ೧೫॥<br/><br/>

ಚತುರ್ಹಸ್ತೋ ಭವೇದ್ದಂಡೋ ನಿರ್ದಿಷ್ಟಸ್ತು ಪ್ರಮಾಣತಃ ।<br/>
ಅನೇನೈವ  ಪ್ರಮಾಣೇನ ವಕ್ಷ್ಯಾಮ್ಯೇಷಾಂ ವಿನಿರ್ಣಯಮ್ ॥ ೧೬॥<br/><br/>

ಚತುಃಷಷ್ಟಿಕರಾನ್ಕುರ್ಯಾದ್ದೀರ್ಘತ್ವೇನ ತು ಮಂಡಪಮ್ ।<br/>
ದ್ವಾತ್ರಿಂಶತಂ ಚ ವಿಸ್ತಾರನ್ಮರ್ತ್ಯಾನಾಂ ಯೋ ಭವೇದಿಹ ॥ ೧೭॥<br/><br/>

ಅತ ಊರ್ಧ್ವಂ ನ ಕರ್ತವ್ಯಃ ಕರ್ತೃಭಿರ್ನಾಟ್ಯಮಂಡಪಃ ।<br/>
ಯಸ್ಮಾದವ್ಯಕ್ತಭಾವಂ ಹಿ ತತ್ರ ನಾಟ್ಯಂ ವ್ರಜೇದಿತಿ ॥ ೧೮॥<br/><br/>

ಮಂಡಪೇ ವಿಪ್ರಕೃಷ್ಟೇ ತು ಪಾಠ್ಯಮುಚ್ಚಾರಿತಸ್ವರಮ್ ।<br/>
ಅನಿಸ್ಸರಣಧರ್ಮತ್ವಾದ್ವಿಸ್ವರತ್ವಂ ಭೃಶಂ ವ್ರಜೇತ್ ॥ ೧೯॥<br/><br/>

ಯಶ್ಚಾಪ್ಯಾಸ್ಯಗತೋ ಭಾವೋ ನಾನಾದೃಷ್ಟಿಸಮನ್ವಿತಃ
ಸ ವೇಶ್ಮನಃ ಪ್ರಕೃಷ್ಟತ್ವಾದ್  ವ್ರಜೇದವ್ಯಕ್ತತಾಂ ಪರಾಮ್ ॥ ೨೦॥<br/><br/>

ಪ್ರೇಕ್ಷಾಗೃಹಾಣಾಂ ಸರ್ವೇಷಾಂ ತಸ್ಮಾನ್ಮಧ್ಯಮಮಿಷ್ಯತೇ ।<br/>
ಯಾವತ್ಪಾಠ್ಯಂ ಚ ಗೇಯಂ ಚ ತತ್ರ ಶ್ರವ್ಯತರಂ ಭವೇತ್ ॥ ೨೧॥<br/><br/>

[ಪ್ರೇಕ್ಷಾಗೃಹಾಣಾಂ ಸರ್ವೇಷಾಂ ತ್ರಿಪ್ರಕಾರೋ ವಿಧಿಃ ಸ್ಮೃತಃ ।<br/>
ವಿಕೃಷ್ಟಶ್ಚತುರಸ್ರಶ್ಚ ತ್ರ್ಯಸ್ರಶ್ಚೈವ ಪ್ರಯೋಕ್ತೃಭಿಃ ॥)<br/><br/>

ಕನೀಯಸ್ತು ಸ್ಮೃತಂ ತ್ರ್ಯಸ್ರಂ ಚತುರಸ್ರಂ ತು ಮಧ್ಯಮಮ್ ।<br/>
ಜ್ಯೇಷ್ಠಂ ವಿಕೃಷ್ಟಂ ವಿಜ್ಞೇಯಂ ನಾಟ್ಯವೇದಪ್ರಯೋಕ್ತೃಭಿಃ ]॥<br/><br/>

ದೇವಾನಾಂ ಮಾನಸೀ ಸೃಷ್ಟಿರ್ಗೃಹೇಷೂಪವನೇಷು ಚ ।<br/>
ಯತ್ನಭಾವಾಭಿನಿಷ್ಪನ್ನಾಃ ಸರ್ವೇ ಭಾವಾ ಹಿ ಮಾನುಷಾ ॥ ೨೨॥<br/><br/>

ತಸ್ಮಾದ್ದೇವಕೃತೈರ್ಭಾವೈರ್ನ ವಿಸ್ಪರ್ಧೇತ ಮಾನುಷಃ ।<br/>
ಮಾನುಷಸ್ಯ ತು ಗೇಹಸ್ಯ ಸಂಪ್ರವಕ್ಷ್ಯಾಮಿ ಲಕ್ಷಣಮ್ ॥ ೨೩॥<br/><br/>

ಭೂಮೇರ್ವಿಭಾಗಂ ಪೂರ್ವಂ ತು ಪರೀಕ್ಷೇತ ಪ್ರಯೋಜಕ ।<br/>
ತತೋ ವಾಸ್ತು ಪ್ರಮಾಣೇನ ಪ್ರಾರಭೇತ ಶುಭೇಚ್ಛಯಾ ॥ ೨೪॥<br/><br/>

ಸಮಾ ಸ್ಥಿರಾ ತು ಕಠಿನಾ ಕೃಷ್ಣಾ ಗೌರೀ ಚ ಯಾ ಭವೇತ್ ।<br/>
ಭೂಮಿಸ್ತತ್ರೈವ ಕರ್ತವ್ಯಃ ಕರ್ತೃಭಿರ್ನಾಟ್ಯಮಂಡಪಃ ॥ ೨೫॥<br/><br/>

ಪ್ರಥಮಂ ಶೋಧನಂ ಕೃತ್ವಾ ಲಾಂಗಲೇನ  ಸಮುತ್ಕೃಷೇತ್ ।<br/>
ಅಸ್ಥಿಕೀಲಕಪಾಲಾನಿ ತೃಣಗುಲ್ಮಾಂಶ್ಚ ಶೋಧಯೇತ್ ॥ ೨೬॥<br/><br/>

ಶೋಧಯಿತ್ವಾ ವಸುಮತೀಂ ಪ್ರಮಾಣಂ ನಿರ್ದಿಶೇತ್ತತಃ ।<br/>
(ತ್ರೀಣ್ಯುತ್ತರಾಣಿ ಸೌಮ್ಯಂ ಚ ವಿಶಾಖಾಪಿ ಚ ರೇವತೀ ।,
ಹಸ್ತಿತಿಷ್ಯಾನುರಾಧಾಶ್ಚ ಪ್ರಶಸ್ತಾ ನಾಟ್ಯಕರ್ಮಣಿ ।)<br/><br/>

ಪುಷ್ಯನಕ್ಷತ್ರಯೋಗೇನ ಶುಕ್ಲಂ ಸೂತ್ರಂ ಪ್ರಸಾರಯೇತ್ ॥ ೨೭॥<br/><br/>

ಕಾರ್ಪಾಸಂ ಬಾಲ್ಬಜಂ ವಾಪಿ   ಮೌಂಜಂ ವಾಲ್ಕಲಮೇವ ಚ ।<br/>
ಸೂತ್ರಂ ಬುಧೈಸ್ತು ಕರ್ತವ್ಯಂ ಯಸ್ಯ ಚ್ಛೇದೋ ನ ವಿದ್ಯತೇ ॥ ೨೮॥<br/><br/>

ಅರ್ಧಚ್ಛಿನ್ನೇ ಭವೇತ್ಸೂತ್ರೇ ಸ್ವಾಮಿನೋ ಮರಣಂ ಧ್ರುವಮ್ ।<br/>
ತ್ರಿಭಾಗಚ್ಛಿನ್ನಯಾ ರಜ್ವಾ ರಾಷ್ಟ್ರಕೋಪೋ ವಿಧೀಯತೇ ॥ ೨೯॥<br/><br/>

ಛಿನ್ನಾಯಾಂ ತು ಚತುರ್ಭಾಗೇ ಪ್ರಯೋಕ್ತುರ್ನಾಶ ಉಚ್ಯತೇ ।<br/>
ಹಸ್ತಾತ್ಪ್ರಭ್ರಷ್ಟಯಾ ವಾಪಿ ಕಶ್ಚಿತ್ವಪಚಯೋ ಭವೇತ್ ॥ ೩೦॥<br/><br/>

ತಸ್ಮಾನ್ನಿತ್ಯಂ ಪ್ರಯತ್ನೇನ ರಜ್ಜುಗ್ರಹಣಮಿಷ್ಯತೇ ।<br/>
ಕಾರ್ಯಂ ಚೈವ ಪ್ರಯತ್ನೇನ ಮಾನಂ ನಾಟ್ಯಗೃಹಸ್ಯ ತು ॥ ೩೧॥<br/><br/>

ಮುಹೂರ್ತೇನಾನುಕೂಲೇನ ತಿಥ್ಯಾ ಸುಕರಣೇನ ಚ ।<br/>
ಬ್ರಾಹ್ಮಣಾಂಸ್ತರ್ಪಯಿತ್ವಾ ತು ಪುಣ್ಯಾಹಂ ವಾಚಯೇತ್ತತಃ ॥ ೩೨॥<br/><br/>

ಶಾಂತಿತೋಯಂ ತತೋ ದತ್ತ್ವಾ ತತಃ ಸೂತ್ರಂ ಪ್ರಸಾರಯೇತ್ ।<br/>
ಚತುಷ್ಷಷ್ಟಿಕರಾನ್ಕೃತ್ವಾ ದ್ವಿಧಾ ಕುರ್ಯಾತ್ಪುನಶ್ಚ ತಾನ್ ॥ ೩೩॥<br/><br/>

ಪೃಷ್ಠತೋ ಯೋ ಭವೇದ್ಭಾಗೋ ದ್ವಿಧಾಭೂತಸ್ಯ ತಸ್ಯ ತು ।<br/>
ಸಮಮರ್ಧವಿಭಾಗೇನ ರಂಗಶೀರ್ಷಂ ಪ್ರಕಲ್ಪಯೇತ್ ॥ ೩೪॥<br/><br/>

ಪಶ್ಚಿಮೇ ಚ ವಿಭಾಗೇಽಥ ನೇಪಥ್ಯಗೃಹಮಾದಿಶೇತ್ ।<br/>
ವಿಭಜ್ಯ ಭಾಗಾನ್ವಿಧಿವದ್ಯಯಥಾವದನುಪೂರ್ವಶಃ ॥ ೩೫॥<br/><br/>

ಶುಭೇ ನಕ್ಷತ್ರಯೋಗೇ ಚ ಮಂಡಪಸ್ಯ ನಿವೇಶನಮ್ ।<br/>
ಶಂಖದುಂದುಭಿನಿರ್ಘೋಷೈರ್ಮೃದಂಗಪಣವಾದಿಭಿಃ ॥ ೩೬॥<br/><br/>

ಸರ್ವಾತೋದ್ಯೈಃ ಪ್ರಣುದಿತೈಃ ಸ್ಥಾಪನಂ ಕಾರ್ಯಮೇವ ತು ।<br/>
ಉತ್ಸಾರ್ಯಾಣಿ ತ್ವನಿಷ್ಟಾನಿ ಪಾಷಂಡ್ಯಾಶ್ರಮಿಣಸ್ತಥಾ ॥ ೩೭॥<br/><br/>

ಕಾಷಾಯವಸನಾಶ್ಚೈವ ವಿಕಲಾಶ್ಚೈಅವ ಯೇ ನರಾಃ ।<br/>
ನಿಶಾಯಾಂ ಚ ಬಲಿಃ ಕಾರ್ಯಾ ನಾನಾಭೋಜನಸಂಯುತಃ ॥ ೩೮॥<br/><br/>

ಗಂಧಪುಷ್ಪಫಲೋಪೇತಾ ದಿಶೋ ದಶ ಸಮಾಶ್ರಿತಃ ।<br/>
ಪೂರ್ವೇಣ ಶುಕ್ಲಾನ್ನಯುತೋ ನೀಲಾನ್ನೋ ದಕ್ಷಿಣೇನ ಚ ॥ ೩೯॥<br/><br/>

ಪಶ್ಚಿಮೇನ ಬಲಿಃ ಪೀತೋ ರಕ್ತಶ್ಚೈವೋತ್ತರೇಣ ತು ।<br/>
ಯಾದೃಶಂ ದಿಶಿ ಯಸ್ಯಾಂ ತು ದೈವತಂ ಪರಿಕಲ್ಪಿತಮ್ ॥ ೪೦॥<br/><br/>

ತಾದೃಶಸ್ತತ್ರ ದಾತವ್ಯೋ ಬಲಿರ್ಮಂತ್ರಪುರಸ್ಕೃತಃ ।<br/>
ಸ್ಥಾಪನೇ ಬ್ರಾಹ್ಮಣೇಭ್ಯಶ್ಚ ದಾತವ್ಯಂ ಘೃತಪಾಯಸಮ್ ॥ ೪೧॥<br/><br/>

ಮಧುಪರ್ಕಸ್ತಥಾ ರಾಜ್ಞೇ ಕರ್ತೃಭ್ಯಶ್ಚ ಗುಡೌದನಮ್ ।<br/>
ನಕ್ಷತ್ರೇಣ ತು ಕರ್ತವ್ಯಂ ಮೂಲೇನ ಸ್ಥಾಪನಂ ಬುಧೈಃ ॥ ೪೨॥<br/><br/>

ಮುಹೂರ್ತೇನಾನುಕೂಲೇನ ತಿಥ್ಯಾ ಸುಕರಣೇನ ಚ ।<br/>
ಏವಂ ತು ಸ್ಥಾಪನಂ ಕೃತ್ವಾ ಭಿತ್ತಿಕರ್ಮ ಪ್ರಯೋಜಯೇತ್ ॥ ೪೩॥<br/><br/>

ಭಿತ್ತಿಕರ್ಮಣಿ ನಿರ್ವೃತ್ತೇ ಸ್ತಂಭಾನಾಂ ಸ್ಥಾಪನಂ ತತಃ ।<br/>
ತಿಥಿನಕ್ಷತ್ರಯೋಗೇನ ಶುಭೇನ ಕರಣೇನ ಚ ॥ ೪೪॥<br/><br/>

ಸ್ತಂಭಾನಾಂ ಸ್ಥಾಪನಂ ಕಾರ್ಯಂ ರೋಹಿಣ್ಯಾ ಶ್ರವಣೇನ ವಾ ।<br/>
ಆಚಾರ್ಯೇಣ ಸುಯುಕ್ತೇನ ತ್ರಿರಾತ್ರೋಪೋಷಿತೇನ ಚ ॥ ೪೫॥<br/><br/>

ಸ್ತಂಭಾನಾಂ ಸ್ಥಾಪನಂ ಕಾರ್ಯಂ ಪ್ರಾಪ್ತೇ ಸೂರ್ಯೋದಯೇ ಶುಭೇ ।<br/>
ಪ್ರಥಮೇ ಬ್ರಾಹ್ಮಣಸ್ತಂಭೇ ಸರ್ಪಿಸ್ಸರ್ಷಪಸಂಸ್ಕೃತಃ ॥ ೪೬॥<br/><br/>

ಸರ್ವಶುಕ್ಲೋ ವಿಧಿಃ ಕಾರ್ಯೋ ದದ್ಯಾತ್ಪಾಯಸಮೇವ ಚ ।<br/>
ತತಶ್ಚ ಕ್ಷತ್ರಿಯಸ್ತಂಭೇ ವಸ್ತ್ರಮಾಲ್ಯಾನುಲೇಪನಮ್ ॥ ೪೭॥<br/><br/>

ಸರ್ವ ರಕ್ತಂ ಪ್ರದಾತವ್ಯಂ ದ್ವಿಜೇಭ್ಯಶ್ಚ ಗುಡೌದನಮ್ ।<br/>
ವೈಶ್ಯಸ್ತಂಭೇ ವಿಧಿಃ ಕಾರ್ಯೋ ದಿಗ್ಭಾಗೇ ಪಶ್ಚಿಮೋತ್ತರೇ ॥ ೪೮॥<br/><br/>

ಸರ್ವಂ ಪ್ರೀತಂ ಪ್ರದಾತವ್ಯಂ ದ್ವಿಜೇಭ್ಯಶ್ಚ ಘೃತೌದನಮ್ ।<br/>
ಶೂದ್ರಸ್ತಂಭೇ ವಿಧಿಃ ಕಾರ್ಯಃ ಸಮ್ಯಕ್ಪೂರ್ವೋತ್ತರಾಶ್ರಯೇ ॥ ೪೯॥<br/><br/>

ನೀಲಪ್ರಾಯಂ ಪ್ರಯತ್ನೇನ ಕೂಸರಂ ಚ ದ್ವಿಜಾಶನಮ್ ।<br/>
ಪೂರ್ವೋಕ್ತಬ್ರಾಹ್ಮಣಸ್ತಂಭೇ ಶುಕ್ಲಮಾಲ್ಯಾನುಲೇಪನೇ ॥ ೫೦॥<br/><br/>

ನಿಕ್ಷಿಪೇತ್ಕನಕಂ ಮೂಲೇ ಕರ್ಣಾಭರಣಸಂಶ್ರಯಮ್ ।<br/>
ತಾಮ್ರಂ ಚಾಧಃ ಪ್ರದಾತವ್ಯಂ ಸ್ತಂಭೇ ಕ್ಷತ್ರಿಯಸಂಜ್ಞಕೇ ॥ ೫೧॥<br/><br/>

ವೈಶ್ಯಸ್ತಂಭಸ್ಯ ಮೂಲೇ ತು ರಜತಂ ಸಂಪ್ರದಾಪಯೇತ್ ।<br/>
ಶೂದ್ರಸ್ತಂಭಸ್ಯ ಮೂಲೇ ತು ದದ್ಯಾದಾಯಸಮೇವ ಚ ॥ ೫೨॥<br/><br/>

ಸರ್ವೇಷ್ವೇವ ತು ನಿಕ್ಷೇಪ್ಯಂ ಸ್ತಂಭಮೂಲೇಷು ಕಾಂಚನಮ್ ।<br/>
ಸ್ವಸ್ತಿಪುಣ್ಯಾಹಘೋಷೇಣ ಜಯಶಬ್ದೇನ ಚೈವ ಹಿ ॥ ೫೩॥<br/><br/>

ಸ್ತಂಭಾನಾಂ ಸ್ಥಾಪನಂ ಕಾರ್ಯಂ ಪುಷ್ಪಮಾಲಾಪುರಸ್ಕೃತಮ್ ।<br/>
ರತ್ನದಾನೈಃ ಸಗೋದಾನೈರ್ವಸ್ತ್ರದಾನೈರನಲ್ಪಕೈಃ ॥ ೫೪॥<br/><br/>

ಬ್ರಾಹ್ಮಣಾಂಸ್ತರ್ಪಯಿತ್ವಾ ತು ಸ್ತಂಭಾನುತ್ಥಾಪಯೇತ್ತತಃ ।<br/>
ಅಚಲಂ ಚಾಪ್ಯಕಂಪಂಚ ತಥೈವಾವಲಿತಂ ಪುನಃ ॥ ೫೫॥<br/><br/>

ಸ್ತಂಭಸ್ಯೋತ್ಥಾಪನೇ ಸಮ್ಯಗ್ದೋಷಾ ಹ್ಯೇತೇ ಪ್ರಕೀರ್ತಿತಾಃ ।<br/>
ಅವೃಷ್ಟಿರುಕ್ತಾ ಚಲನೇ ವಲನೇ ಮೃತ್ಯುತೋ ಭಯಮ್ ॥ ೫೬॥<br/><br/>

ಕಂಪನೇ ಪರಚಕ್ರಾತ್ತು ಭಯಂ ಭವತಿ ದಾರುಣಮ್ ।<br/>
ದೋಷೈರೇತೈರ್ವಿಹೀನಂ ತು ಸ್ತಂಭಮುತ್ಥಾಪಯೇಚ್ಛಿವಮ್ ॥ ೫೭॥<br/><br/>

ಪವಿತ್ರೇ ಬ್ರಾಹ್ಮಣಸ್ತಂಭೇ ದಾತವ್ಯಾ ದಕ್ಷಿಣಾ ಚ ಗೌಃ ।<br/>
ಶೇಷಾಣಾಂ ಭೋಜನಂ ಕಾರ್ಯಂ ಸ್ಥಾಪನೇ ಕರ್ತೃಸಂಶ್ರಯಮ್ ॥ ೫೮॥<br/><br/>

ಮಂತ್ರಪೂತಂ ಚ ತದ್ದೇಯಂ ನಾಟ್ಯಾಚಾರ್ಯೇಣ ಧೀಮತಾ ।<br/>
ಪುರೋಹಿತಂ ನೃಪಂ ಚೈವ ಭೋಜಯೇನ್ಮಧುಪಾಯಸೈಃ ॥ ೫೯॥<br/><br/>

ಕರ್ತೄನಾಪಿ ತಥಾ ಸರ್ವಾನ್ಕೃಸರಾಂ ಲವಣೋತ್ತರಾಮ್ ।<br/>
ಸರ್ವಮೇವಂ ವಿಧಿಂ ಕೃತ್ವಾ ಸರ್ವಾತೋದ್ಯೈಃ ಪ್ರವಾದಿತೈಃ ॥ ೬೦॥<br/><br/>

ಅಭಿಮಂತ್ರ್ಯ ಯಥಾನ್ಯಾಯಂ ಸ್ತಂಭಾನುತ್ಥಾಪಯೇಚ್ಛುಚಿಃ ।<br/>
'ಯಥಾಽಚಲೋ ಗಿರಿರ್ಮೇರುರ್ಹಿಮವಾಂಶ್ಚ ಮಹಾಬಲಃ ॥ ೬೧॥<br/><br/>

ಜಯಾವಹೋ ನರೇಂದ್ರಸ್ಯ ತಥಾ ತ್ವಮಚಲೋ ಭವ ।'
ಸ್ತಂಭದ್ವಾರಂ ಚ ಭಿತ್ತಿಂ ಚ ನೇಪಥ್ಯಗೃಹಮೇವ ಚ ॥ ೬೨॥<br/><br/>

ಏವಮುತ್ಥಾಪಯೇತಜ್ಜ್ಞೋ ವಿಧಿದೃಷ್ಟೇನ ಕರ್ಮಣಾ  ।<br/>
ರಂಗಪೀಠಸ್ಯ ಪಾರ್ಶ್ವೇ ತು ಕರ್ತವ್ಯಾ ಮತ್ತವಾರಣೀ ॥ ೬೩॥<br/><br/>

ಚತುಸ್ತಂಭಸಮಾಯುಕ್ತಾ ರಂಗಪೀಠಪ್ರಮಾಣತಃ ।<br/>
ಅಧ್ಯರ್ಧಹಸ್ತೋತ್ಸೇಧೇನ ಕರ್ತವ್ಯಾ ಮತ್ತವಾರಣೀ ॥ ೬೪॥<br/><br/>

ಉತ್ಸೇಧೇನ ತಯೋಸ್ತುಲ್ಯಂ ಕರ್ತವ್ಯಂ ರಂಗಮಂಡಪಮ್ ।<br/>
ತಸ್ಯಾಂ ಮಾಲ್ಯಂ ಚ ಧೂಪಂ ಚ ಗಂಧಂ ವಸ್ತ್ರಂ ತಥೈವ ಚ ॥ ೬೫॥<br/><br/>

ನಾನಾವರ್ಣಾನಿ ದೇಯಾನಿ ತಥಾ ಭೂತಪ್ರಿಯೋ ಬಲಿಃ ।<br/>
ಆಯಸಂ ತತ್ರ ದಾತವ್ಯಂ ಸ್ತಂಭಾನಾಂ ಕುಶೈಲೈರಧಃ ॥ ೬೬॥<br/><br/>

ಭೋಜನೇ ಕೃಸರಾಶ್ಚೈವ ದಾತವ್ಯಂ ಬ್ರಾಹ್ಮಣಾಶನಮ್ ।<br/>
ಏವಂ ವಿಧಿಪುರಸ್ಕಾರೈಃ ಕರ್ತವ್ಯಾ ಮತ್ತವಾರಣೀ ॥ ೬೭॥<br/><br/>

ರಂಗಪೀಠಂ ತತಃ ಕಾರ್ಯಂ ವಿಧಿದೃಷ್ಟೇಣ ಕರ್ಮಣಾ ।<br/>
ರಂಗಶೀರ್ಷಸ್ತು ಕರ್ತವ್ಯಂ ಷಡ್ದಾರುಕಸಮನ್ವಿತಮ್ ॥ ೬೮॥<br/><br/>

ಕಾರ್ಯಂ ದ್ವಾರದ್ವಯಂ ಚಾತ್ರ ನೇಪಥ್ಯಗೃಹಕಸ್ಯ ತು ।<br/>
ಪೂರಣೇ ಮೃತ್ತಿಕಾ ಚಾತ್ರ ಕೃಷ್ಣಾ ದೇಯಾ ಪ್ರಯತ್ನತಃ ॥ ೬೯॥<br/><br/>

ಲಾಂಗಲೇನ ಸಮುತ್ಕೃಷ್ಯ ನಿರ್ಲೋಷ್ಟತೃಣಶರ್ಕರಮ್ ।<br/>
ಲಾಂಗಲೇ ಶುದ್ಧವರ್ಣೋ ತು ಧುರ್ಯೋ ಯೋಜ್ಯೌ ಪ್ರಯತ್ನತಃ ॥ ೭೦॥<br/><br/>

ಕರ್ತಾರಃ ಪುರುಷಶ್ಚಾತ್ರ ಯೇಽಂಗದೋಷವಿವಿರ್ಜಿತಾಃ ।<br/>
ಅಹೀನಾಂಗೈಶ್ಚ ವೋಢವ್ಯಾ ಮೃತ್ತಿಕಾ ಪಿಟಕೈರ್ನವೈಃ ॥ ೭೧॥<br/><br/>

ಏವಂವಿಧೈಃ ಪ್ರಕರ್ತವ್ಯಂ ರಂಗಶೀರ್ಷಂ ಪ್ರಯತ್ನತಃ ।<br/>
ಕೂರ್ಮಪೃಷ್ಠಂ ನ ಕರ್ತವ್ಯಂ ಮತ್ಸ್ಯಪೃಷ್ಠಂ ತಥೈವ ಚ ॥ ೭೨॥<br/><br/>

ಶುದ್ಧಾದರ್ಶತಲಾಕಾರಂ ರಂಗಶೀರ್ಷಂ ಪ್ರಶಸ್ಯತೇ ।<br/>
ರತ್ನಾನಿ ಚಾತ್ರ ದೇಯಾನಿ ಪೂರ್ವೇ ವಜ್ರಂ ವಿಚಕ್ಷಣೈಃ ॥ ೭೩॥<br/><br/>

ವೈಡೂರ್ಯಂ ದಕ್ಷಿಣೇ ಪಾರ್ಶ್ವೇ ಸ್ಫಟಿಕಂ ಪಶ್ಚಿಮೇ ತಥಾ ।<br/>
ಪ್ರವಾಲಮುತ್ತರೇ ಚೈವ ಮಧ್ಯೇ ತು ಕನಕಂ ಭವೇತ್ ॥ ೭೪॥<br/><br/>

ಏವಂ ರಂಗಶಿರಃ ಕೃತ್ವಾ ದಾರುಕರ್ಮ ಪ್ರಯೋಜಯೇತ್ ।<br/>
ಊಹಪ್ರತ್ಯೂಹಸಂಯುಕ್ತಃ ನಾನಾಶಿಲ್ಪಪ್ರಯೋಜಿತಮ್ ॥ ೭೫॥<br/><br/>

ನಾನಾಸಂಜವನೋಪೇತಂ ಬಹುವ್ಯಾಲೋಪಶೋಭಿತಮ್ ।<br/>
ಸಸಾಲಭಂಜಿಕಾಭಿಶ್ಚ ಸಮಂತಾತ್ಸಮಲಂಕೃತಮ್ ॥ ೭೬॥<br/><br/>

ನಿರ್ವ್ಯೂಹಕುಹರೋಪೇತಂ ನಾನಾಗ್ರಥಿತವೇದಿಕಮ್ ।<br/>
ನಾನಾವಿನ್ಯಾಸಸಂಯುಕ್ತಂ ಚಿತ್ರಜಾಲಗವಾಕ್ಷಕಮ್ ॥ ೭೭॥<br/><br/>

ಸುಪೀಠಧಾರಿಣೀಯುಕ್ತಂ ಕಪೋತಾಲೀಸಮಾಕುಲಮ್ ।<br/>
ನಾನಾಕುಟ್ಟಿಮವಿನ್ಯಸ್ತೈಃ ಸ್ತಂಭೈಶ್ಚಾಪ್ಯುಪಶೋಭಿತಮ್ ॥ ೭೮॥<br/><br/>

ಏವಂ ಕಾಷ್ಠವಿಧಿಂ ಕೃತ್ವಾ ಭಿತ್ತಿಕರ್ಮ ಪ್ರಯೋಜಯೇತ್ ।<br/>
ಸ್ತಂಭಂ ವಾ ನಾಗದಂತಂ ವಾ ವಾತಾಯನಮಥಾಪಿ ವಾ ॥ ೭೯॥<br/><br/>

ಕೋಣಂ ವಾ ಸಪ್ರತಿದ್ವಾರಂ ದ್ವಾರವಿದ್ಧಂ ನ ಕಾರಯೇತ್ ।<br/>
ಕಾರ್ಯಃ ಶೈಲಗುಹಾಕಾರೋ ದ್ವಿಭೂಮಿರ್ನಾಟ್ಯಮಂಡಪಃ ॥ ೮೦॥<br/><br/>

ಮಂದವಾತಾಯನೋಪೇತೋ ನಿರ್ವಾತೋ ಧೀರಶಬ್ದವಾನ್ ।<br/>
ತಸ್ಮಾನ್ನಿವಾತಃ ಕರ್ತವ್ಯಃ ಕರ್ತೃಭಿರ್ನಾಟ್ಯಮಂಡಪಃ ॥ ೮೧॥<br/><br/>

ಗಂಭೀರಸ್ವರತಾ ಯೇನ ಕುತಪಸ್ಯ ಭವಿಷ್ಯತಿ ।<br/>
ಭಿತ್ತಿಕರ್ಮವಿಧಿಂ ಕೃತ್ವಾ ಭಿತ್ತಿಲೇಪಂ ಪ್ರದಾಪಯೇತ್ ॥ ೮೨॥<br/><br/>

ಸುಧಾಕರ್ಮ ಬಹಿಸ್ತಸ್ಯ ವಿಧಾತವ್ಯಂ ಪ್ರಯತ್ನತಃ ।<br/>
ಭಿತ್ತಿಷ್ವಥ ವಿಲಿಪ್ತಾಸು   ಪರಿಮೃಷ್ಟಾಸು ಸರ್ವತಃ ॥ ೮೩॥<br/><br/>

ಸಮಾಸು ಜಾತಶೋಭಾಸು ಚಿತ್ರಕರ್ಮ ಪ್ರಯೋಜಯೇತ್ ।<br/>
ಚಿತ್ರಕರ್ಮಣಿ ಚಾಲೇಖ್ಯಾಃ ಪುರುಷಾಃ ಸ್ರೀಜನಾಸ್ತಥಾ ॥ ೮೪॥<br/><br/>

ಲತಾಬಂಧಾಶ್ಚ ಕರ್ತವ್ಯಾಶ್ಚರಿತಂ ಚಾತ್ಂಭೋಗಜಮ್ ।<br/>
ಏವಂ ವಿಕೃಷ್ಟಂ ಕರ್ತವ್ಯಂ ನಾಟ್ಯವೇಶ್ಮ ಪ್ರಯೋಕ್ತೃಭಿಃ ॥ ೮೫॥<br/><br/>

ಪುನರೇವ ಹಿ ವಕ್ಷ್ಯಾಮಿ ಚತುರಶ್ರಸ್ಯ ಲಕ್ಷಣಮ್ ।<br/>
ಸಮಂತತಶ್ಚ ಕರ್ತವ್ಯಾ ಹಸ್ತಾ ದ್ವಾತ್ರಿಂಶದೇವ ತು ॥ ೮೬॥<br/><br/>

ಶುಭಭೂಮಿವಿಭಾಗಸ್ಥೋ ನಾಟ್ಯಜ್ಞೈರ್ನಾಟ್ಯಮಂಡಪಃ ।<br/>
ಯೋ ವಿಧಿಃ ಪೂರ್ವಮುಕ್ತಸ್ತು ಲಕ್ಷಣಂ ಮಂಗಲಾನಿ ಚ ॥ ೮೭॥<br/><br/>

ವಿಕೃಷ್ಟೇ ತಾನ್ಯಶೇಷಾಣಿ ಚತುರಶ್ರೇಽಪಿ ಕಾರಯೇತ್ ।<br/>
ಚತುರಶ್ರಂ ಸಮಂ ಕೃತ್ವಾ ಸೂತ್ರೇಣ ಪ್ರವಿಭಜ್ಯ ಚ ॥ ೮೮॥<br/><br/>

ಬಾಹ್ಯತಃ ಸರ್ವತಃ ಕಾರ್ಯಾ ಭಿತ್ತಿಃ ಶ್ಲಿಷ್ಟೇಷ್ಟಕಾ ದೃಢಾ ।<br/>
ತತ್ರಾಭ್ಯಂತರತಃ ಕಾರ್ಯಾ ರಂಗಪೀಠೋಪರಿ ಸ್ಥಿತಾಃ ॥ ೮೯॥<br/><br/>

ದಶ ಪ್ರಯೋಕ್ತೃಭಿಃ ಸ್ತಂಭಾಃ ಶಕ್ತಾ ಮಂಡಪಧಾರಣೇ ।<br/>
ಸ್ತಂಭಾನಾಂ ಬಾಹ್ಯತಶ್ಚಾಪಿ ಸೋಪಾನಾಕೃತಿ ಪೀಠಕಮ್ ॥ ೯೦॥<br/><br/>

ಇಷ್ಟಕಾದಾರುಭಿಃ ಕಾರ್ಯಂ ಪ್ರೇಕ್ಷಕಾಣಾಂ ನಿವೇಶನಮ್ ।<br/>
ಹಸ್ತಪ್ರಮಾಣೈರುತ್ಸೇಧೈರ್ಭೂಮಿಭಾಗಸಮುತ್ಥಿತೈಃ ॥ ೯೧॥<br/><br/>

ರಂಗಪೀಠಾವಲೋಕ್ಯಂ ತು ಕುರ್ಯಾದಾಸನಜಂ ವಿಧಿಮ್ ।<br/>
ಷಡನ್ಯಾನಂತರೇ ಚೈವ ಪುನಃ ಸ್ತಂಭಾನ್ಯಥಾದಿಶಮ್ ॥ ೯೨॥<br/><br/>

ವಿಧಿನಾ ಸ್ಥಾಪಯೇತಜ್ಞೋ ದೃಢಾನ್ಮಂಡಪಧಾರಣೇ ।<br/>
ಅಷ್ಟೌ ಸ್ತಂಭಾನ್ಪುನಶ್ಚೈವ ತೇಷಾಮುಪರಿ ಕಲ್ಪಯೇತ್ ॥ ೯೩॥<br/><br/>

ಸ್ಥಾಪ್ಯಂ ಚೈವ ತತಃ ಪೀಠಮಷ್ಟಹಸ್ತಪ್ರಮಾಣತಃ ।<br/>
ವಿದ್ಧಾಸ್ಯಮಷ್ಟಹಸ್ತಂ ಚ ಪೀಠಂ ತೇಷು ತತೋ ನ್ಯಸೇತ್ ॥ ೯೪॥<br/><br/>

ತತ್ರ ಸ್ತಂಭಾಃ ಪ್ರದಾತವ್ಯಾಸ್ತಜ್ಞೈರ್ಮಂಡಪಧಾರಣೇ ।<br/>
ಧಾರಣೀಧಾರಣಾಸ್ತೇ ಚ ಶಾಲಸ್ತ್ರೀಭಿರಲಂಕೃತಾಃ ॥ ೯೫॥<br/><br/>

ನೇಪಥ್ಯಗೃಹಕಂ ಚೈವ ತತಃ ಕಾರ್ಯಂ ಪ್ರಯತ್ನತಃ ।<br/>
ದ್ವಾರಂ ಚೈಕಂ ಭವೇತ್ತತ್ರ ರಂಗಪೀಠಪ್ರವೇಶನಮ್ ॥ ೯೬॥<br/><br/>

ಜನಪ್ರವೇಶನಂ ಚಾನ್ಯದಾಭಿಮುಖ್ಯೇನ ಕಾರಯೇತ್ ।<br/>
ರಂಗಸ್ಯಾಭಿಮುಖಂ ಕಾರ್ಯಂ ದ್ವಿತೀಯಂ ದ್ವಾರಮೇವ ತು ॥ ೯೭॥<br/><br/>

ಅಷ್ಟಹಸ್ತಂ ತು ಕರ್ತವ್ಯಂ ರಂಗಪೀಠಂ ಪ್ರಮಾಣತಃ ।<br/>
ಚತುರಶ್ರಂ ಸಮತಲಂ ವೇದಿಕಾಸಮಲಂಕೃತಮ್ ॥ ೯೮॥<br/><br/>

ಪೂರ್ವಪ್ರಮಾಣನಿರ್ದಿಷ್ಟಾ ಕರ್ತವ್ಯಾ ಮತ್ತವಾರಣೀ ।<br/>
ಚತುಃಸ್ತಂಭಸಮಾಯುಕ್ತಾ ವೇದಿಕಾಯಾಸ್ತು ಪಾರ್ಶ್ವತಃ ॥ ೯೯॥<br/><br/>

ಸಮುನ್ನತಂ ಸಮಂ ಚೈವ ರಂಗಶೀರ್ಷಂ ತು ಕಾರಯೇತ್ ।<br/>
ವಿಕೃಷ್ಟೇ ತೂನ್ನತಂ ಕಾರ್ಯಂ ಚತುರಶ್ರೇ ಸಮಂ ತಥಾ ॥ ೧೦೦॥<br/><br/>

ಏವಮೇತೇನ ವಿಧಿನಾ ಚತುರಶ್ರಂ ಗೃಹಂ ಭವೇತ್ ।<br/>
ಅತಃ ಪರಂ ಪ್ರವಕ್ಷ್ಯಾಮಿ ತ್ರ್ಯಶ್ರಗೇಹಸ್ಯ ಲಕ್ಷಣಮ್ ॥ ೧೦೧॥<br/><br/>

ತ್ರ್ಯಶ್ರಂ ತ್ರಿಕೋಣಂ ಕರ್ತವ್ಯಂ ನಾಟ್ಯವೇಶ್ಮಪ್ರಯೋಕ್ತೃಭಿಃ ।<br/>
ಮಧ್ಯೇ ತ್ರಿಕೋಣಮೇವಾಸ್ಯ ರಂಗಪೀಠಂ ತು ಕಾರಯೇತ್ ॥ ೧೦೨॥<br/><br/>

ದ್ವಾರಂ ತೈನೈವ ಕೋಣೇನ ಕರ್ತವ್ಯಂ ತಸ್ಯ ವೇಶ್ಮನಃ ।<br/>
ದ್ವಿತೀಯಂ ಚೈವ ಕರ್ತವ್ಯಂ ರಂಗಪೀಠಸ್ಯ ಪೃಷ್ಠತಃ ॥ ೧೦೩॥<br/><br/>

ವಿಧಿರ್ಯಶ್ಚತುರಶ್ರಸ್ಯ ಭಿತ್ತಿಸ್ತಂಭಸಮಾಶ್ರಯಃ ।<br/>
ಸ ತು ಸರ್ವಃ ಪ್ರಯೋಕ್ತವ್ಯಸ್ತ್ರ್ಯಶ್ರಸ್ಯಾಪಿ ಪ್ರಯೋಕ್ತೃಭಿಃ ॥ ೧೦೪॥<br/><br/>

ಏವಮೇತೇನ ವಿಧಿನಾ ಕಾರ್ಯಾ ನಾಟ್ಯಗೃಹಾ ಬುಧೈಃ ।<br/>
ಪುನರೇಷಾಂ ಪ್ರವಕ್ಷ್ಯಾಮಿ ಪೂಜಾಮೇವಂ ಯಥಾವಿಧಿಃ ॥ ೧೦೫॥<br/><br/>

ಇತಿ ಭಾರತೀಯೇ ನಾಟ್ಯಶಾಸ್ತ್ರೇ ಮಂಡಪವಿಧಾನೋ ನಾಮ ದ್ವಿತೀಯೋಽಧ್ಯಾಯಃ ॥<br/><br/>

---

[← Previous](chapter_1.md)
 | [Next →](chapter_3.md)

